　　长干行
    【唐】李白
　　妾发初覆额⑵，折花门前剧⑶。
　　郎骑竹马来⑷，绕床弄青梅⑸。
　　同居长干里，两小无嫌猜⑹。
　　十四为君妇，羞颜未尝开⑺。
　　低头向暗壁，千唤不一回。
　　十五始展眉⑻，愿同尘与灰⑼。
　　常存抱柱信⑽，岂上望夫台⑾。
　　十六君远行，瞿塘滟滪堆⑿。
　　五月不可触，猿声天上哀⒀。
　　门前迟行迹⒁，一一生绿苔。
　　苔深不能扫，落叶秋风早。
　　八月蝴蝶黄⒂，双飞西园草。
　　感此伤妾心⒃，坐愁红颜老⒄。
　　早晚下三巴⒅，预将书报家。
　　相迎不道远⒆，直至长风沙⒇。